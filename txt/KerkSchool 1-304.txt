4 mei 1654                                                                              document 127

in den werke des Heeren, Hendrick Hardtongh pt. praeses, Danil Brouwerius pt. scriba,
Hendrick Wijnantsz ouderling, Domingos Perera ouderling, Jan van der Wee diacon.

Amboina aen ’t Casteel Victoria, in onse kerckelijke vergaderinge geresolveert ende
onderteikent op heden den 22 september 1653.

127. BRIEF VAN DS. DANIL BROUWERIUS AAN DE KERKENRAAD VAN BATAVIA. Ambon, 4
mei 1654.
ANRI, Archief Kerkenraad Batavia 136, fol. 332-333.

Eerwaerde ---

U.E.E. schrijvens is aen de E. kerckenraed alhier wel geworden. Dogh was alvorens D.
Hartongh van de politike ons voorgestelt als een gagie trekkend predicant,"' sonder ons de
minste openingh of condschap te doen hoe de sake tusschen hem D. Hartong ende D.
Apeldoorn was afgelopen, ende gelijk als ogenschijnlijck ’t leek even alsof D. Hartongh
floreerde, waerop hij bij onse vergaderingh wederom wierd aengenomen. Dogh stonden wij

80 Toelichting bij de inhoud van dit doeument: In de jaren vijftig was de Bataviase kerkenraad, ge-
steund door de kerken in Nederland, in conflict met de Hoge Regering inzake de beroeping en
verzending der predikanten en het recht van verzending van kerkelijke brieven naar Nederland in
gesloten couvert. De problemen begonnen met de generale missive van Bewindhebberen aan GG
en Raden van Indi d.d. 26 april 1650. Deze behelsde een generale instructie waarin bepalingen
betreffende de aanwezigheid van commissarissen-politiek in kerkenraadsvergaderingen en het
verbod voor de Indische kerken met die in Nederland te corresponderen buiten kennis van de VOC.
(NA, VOC 317, fol. 168v e.v; een extract in Mooij, Bouwstoffen II, 169-170.) In de volgende gene-
rale missive, d.d. 10 september 1650, stelden Heren XVII dat de kerken in Indi onder het opper-
gesach van de regieringe hier ende in India’ stonden; diensvolgens kwamen beroeping en ver-
plaatsing van de Indische predikanten de overheid toe en moest alle kerkelijke correspondentie met
het vaderland in open couvert aan de Compagnie worden aangeboden. (NA VOC 317, fol. 208v-
209r.; ook in ANRI, HR 2687, fol. 60-66.)
Een en ander leidde tot grote onrust in de Nederlandse en de Indische kerken, en tot een conflict dat
jarenlang voortsleepte. Aanvankelijk hielden Heren XVII voet bij stuk (resolutie 29 april 1651,NA,
VOC 212, ongefolieerd), hoewel ze de Hoge Regering te Batavia instrueerden met circumspectie
te handelen en de bepalingen soodanig te handhaven dat aen d’een sijde de kerckelijcke de minste
redenen van klagten gegeven werden, en aen d'andere sijde behouden en ongekrenckt gelaten
werden het recht der hoge overheyt aldaer notoirelijck competerende’ (resolutie 29 april 1653, NA,
VOC 212, ongefolieerd). Na hernieuwd protest door de Noordhollandse Synode en de Classis
Amsterdam, die dreigden in beroep te gaan bij de Generaliteit (resolutie 27 november 1653, NA,
VOC 212, ongefolieerd), volgde in januari 1654 een verzoenend gebaar: een zware commissie werd
gevormd, die binnen enkele dagen rapport uitbracht (10 januari), en op 12 januari werd besloten dat
inzake de bevestiging de kerkorde van 1643 gevolgd zou worden, terwijl in de verzending der
predikanten het oud gebruik’ zou gelden (resolutie 12 januari 1654, in NA, VOC 212, ongefolieerd;
een afschrift van de remonstrantie van de Classis Amsterdam d.d. 5 januari 1654 opgenomen in het
tweede gedeelte van de bundel VOC 212). Ook inzake de kerkelijke correspondentie kwam het tot
een compromis: de door de kerkenraad van Batavia verzonden brieven zouden worden voorgelezen
in tegenwoordigheid van de commissaris-politiek en vervolgens worden gesloten; inkomende
brieven zouden pas worden geopend in kerkenrade, eveneens in tegenwoordigheid van de commis-
saris-politiek.
In 1655-1656 volgde echter een nieuwe gevechtsronde, n.a.v. een brief van de Bataviase kerkenraad
aan Heren XVII d.d. 25 januari 1655, door Heren XVII beantwoord 10 april 1656.
Een overzicht van de kwestie in Van Boetzelaer, De Protestantsche Kerk, 67-72; de betreffende
stukken deels in Van Dam’Van Boetzelaer, Beschrijvinge, Vierde Boek, 116-174.

SUZie hierna, doc. 129.

286
