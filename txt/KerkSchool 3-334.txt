16 september 1698                                                                  document 153

vermogt de gemeente alhier in dese proventie (alsoo zijn Eerw. de Graaff overleden was)
soo sonder leeraar te laten, nog te verwagten totdat secoers van haar HoogEdelens als van
U.E.Eerw. kregen, waarop diende dat sulex met een goed gemoed konde doen sonder de
minste swarigheyt daarin te maken, gelijck bij kerkelijke resolutie van 19 juny deses jaars
kan beoogt werden, waarop zijn Eerw. een demissie maakte en de volgende saterdag daar-
mede ten woonhuyse van den ouderling Eding alsook aan die van Luers quam, aan wien zijn
Eerw. versogt dat door haar mogte getekent werden, daarop sijlieden zijn Eerw. diende dat
het wat te voorbarig van zijn Eerw. was en het kerkelijk behoorde te geschieden, datter nog
tijts genoeg overig soude zijn, waarop zijn Eerw. repliceerde daar het minste niet aan ge-
legen was schoon nu of namaals deselve quam te onderschrijven, dat desselffs kerkelijcke
attestatie dog nog niet had, en tot op ’t laaste daarmede souw wagten, waarop sij deselve tee-
kende, alsoo ter dier tijt geen swarigheyt daarin was, nog maakten.

Dog daarnaar heeft zijn Eerw. in desselfs dienst sig dieverse malen versuymt, gelijck den
6 july, wanneer dat zijn Eerw. voormiddags den tafel des Heren hier op Neira bedient
hebbende, in stede (gelijk hier in Banda gebruykelijck en ook bij resolutie vastgestelt) van
des naarmiddags een dankpredicatie in ’t Nederduyts te doen, is zijn Eerw. met een verder
geselschap (niettegenstaande voorgeeft dat onpasselijck en vermoeyt was) te paarde ge-
weest, en bij groot geluck malkander niet overrenden, alsoo een van ’t geselschap door ’t
kort swenken nog van ’t paart quam te vallen; soude anders zijn Eerw. pereykel geloopen
hebbe. Oock had zijn Eerw. aangenomen om des sondags op Neira voor- en op Lonthoir
naarmidags te leeren, ’tgeen door de broederen ouderlingen zijn Eerw. wierd afgevraagt off
’t niet te lastig voor zijn Eerw. soude vallen, waarop diende, gants niet, want conde altijt
hier een schuyt en op Lonthoir een paart krijgen, sulcx daar weynig hinder van sou lijden,
gelijck ook daar op Lonthoir om die reeden de Maleytse dienst des voormiddags is gedaan.
Dog in stede van het te observeren, is sijn Eerw. soo traag geweest dat selfs het sacrament
des doops heeft naargelaten, want de lieden gedagvaart hebbende om een kind dat gedoopt
most werden ter kerke te brengen, is zijn Eerw. daar selver niet verscheenen, mits voorgaff
te harden weer te zijn. Egter met diergelijke weer des sondags daaraan per ’t schuytje van
’t fluytje de Haas naar Poulo Ay gestevent om een paar te trouwen, waardoor dat kind niet
voor den 3  4 sondags daaraan gedoopt wierd, en heeft alsoo zijn Eerw., sedert dat op
Neira door de politie was getrocken, niet meer den 4 malen op Lonthoir geweest, soo om
te leren als ’t bedienen der sacramenten. En alsoo op 4 corant den kerkenraad liet beleggen
om de afgaande brieff aan U.Eerw. te teekenen, waar niemant anders als zijn Eerw. nevens
de broederen Eding en Luers verscheen, aan wien zijn Eerw. naar ’t voorlesen van deselve
volgens gewoonte vroeg off iets tegens de brieff hadden waarom niet soude willen tekenen,
daar de broeder Leurs op antwoorde, niet als alleenlijk die periode welke zijn Eerw. rakende
was, daar aanhaalde van zijn grote vigilantie, dat die soo groot niet en beter mogt geweest
zijn. Daar zijn Eerw. redenen van hem Luers op afvorderde, die hem diende met de soo
evene aangetogene versuymen, waarop zijn Eerw. seer toornig wierd en met een bitsigheyt
tegens hem Luers uytvoer met dese scheldwoorden: Je liegt het als een schelm’ (waarlijck
woorden, welke een stigtelijk predicant en die sig op de waardigheyt zijns ampts beroept,
gelijk zijn Eerw. heeft gedaan, niet passen). Waarop hij Luers ter kercken uytging en zijn
Eerw. insinueerde, welcke in stede tot een inkeer te komen en met malkander te verdragen,
deselve woorden nog staande hield en hem Luers voor haar HoogEdelens en U.Eerw.
daagde, waaruyt sonneklaar blijckt zijn Eerw. twistgierig naturel. Daarop goed hebben ge-
vonden dese aen U.E.Eerw. tot advertentie aff te laten gaan, gelijck ook een remonstratie

316
