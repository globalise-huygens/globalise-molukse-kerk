18 augustus 1694                                                               document 103

soude komen na Manado en aldaer verblijven tot mijn wederkomst van Ternaten, als wan-
neer zoude verstaen hebben wat de Ed. Heer gouverneur en den Agtb. van Politie wegens
den eenen en den anderen zullen gelieven te resolveren.

Hebbe nog 6 kinderen door den heyligen doop Christy kerke ingelijft en 2 paer in den
huwelijken staet bevestigt, eenige luyden g’examineert alsoo zij genegen waren haer te laten
dopen, dog wegens kleynde en onbequaemheyt uytgestelt tot mijn wederkomst van Ternaten
op Manado.

Den 19 juny van Manado vertrocken en den 12" july daeraen volgende gekomen op

Ternaten
Alwaer ik in goede gesondheyt ontrent het Casteel Orangie ben aengeland.

Aldus bevonden, betragt en opgestelt, mitsgaders overhandigt aen den E. Agtb. Heer gou-
verneur en den Raad van Politie, door mij. Onderstont en was getekent: Gerret van Aken
eccl. op Manado; in margine: Ternate in ’t Casteel den 18 augusto 1694.

Consideratin off korte aenmerkinge en bedenkinge aengaende de tegenwoordige toestant
van kerken en scholen op Manado, Boelan, Caudipan, etc. en de noorder eylanden Tagu-
lande, Chiauw, Sangir etc. zijnde een vervolg van het rapport dat den predikant Gerret van
Aken dienaengaende heeft overhandigt aen den E. Agtb. Heer gouverneur Cornelis van der
Duyn en den E. Agtb. Raad van Politie.

Ik sal mij niet onderwinden, gelijk ook noyt sulx van mij is geschiet, om te oordelen, veel-
min te seggen, dat de toestand van kerke en scholen tegenwoordig beter off slimmer zijn als
in voorgaende tijden, opdat aen de eene zijde niet en schijnen al te vermetel te oordelen en
te spreken aengaende mijn eygen persoon, en aen d'andere zijde opdat ik mijn collega die
voor mij het opsigt en bestier van kerken en scholen was toebetrout niet en schijne te
beschuldigen van traegheyt en ijverloosheyt in haren dienst, en dus als een oorsake van dat
verval soude komen te stellen.

Bovendien is ’t ook een onmogelijke sake voor mij om te kennen oordelen van de toe-
stand van kerken en scholen in voorgaende tijden, alsoo nog een nieuweling ben en nog
maer eenmael de visiten hebbe gedaen, en derhalven kan ik daervan ook niet oordelen als
van hare tegenwoordige toestant. Dog haer Agtb. zullen wel gemackelijker dienaengaende
konnen oordelen, uyt de rapporten die van tijd tot tijd door de Eerw. predicanten aen haer
Agtb. zijn overhandigt, waerom dat dan ook aen haer Agtb. overgelaten.

Aenmerkende de tegenwoordigen toestant van kerken en scholen bovengenoemt, zooals
deselve hebben bevonden in mijn visiten en het rapport dienaengaende hebbe overhandigt
aen haer Agtb., daervan konnen wij niet anders seggen als dat se seer sober en slegt is, en
wij konnen bovendien haer Agtb. versekeren dat, de sake in zoodanig een staet blijvende als
die tot nog toe geweest zijn, dat’er weynig verbetering te hopen is, en ’t sal niet veel werk
in hebben om haer Agtb. sulx te doen zien.

Wat aengaende de meesters, die het opsigt van kerken en scholen zijn toevertrout en
aenbevolen, zijn doorgaens nergens minder bequaem toe. Ja, ik kan seggen, alhoewel vele
personen hebben gevonden die men meester noemt, dat ik nogtans geen meester hebbe
gesien off zijn dat meester die niet kan lesen off schrijven off psalmen singen, en de meeste
ook onder die zijn seer onkundig in de gronden der christelijke religie. Ik sal niet spreken
van haer manieren van leven, dat van de meeste doorgaens zoo ergerlijk en aenstotelijk is,
waerbij dan nog komt dat se doorgaens seer luy en traeg zijn in haer dienst.

368
