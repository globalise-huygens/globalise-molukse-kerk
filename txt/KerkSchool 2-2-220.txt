6 april 1729                                                                                                              document 179

de gestalte van een waar disgenoot aengetoond te hebben. Ruym 9 uuren begaf ik mij na
de kerk en doopte na de predicatie 31 kinders, deelde ’t H. avondmaal uyt aan 9 lede-
maten en bevestigde 9 paar in den huwelijken staat.

Na de middag besogt ik de school, waerin waeren 20 kinders, dewelke alle van buyten
wisten de gebeden, ’t geloov en thien geboden en antwoordeden op de vragen uyt den
Weg na den hemel, dewelke sommige geheel met de bewijsen conden, dog sommige nog
maar ten deelen. Omtrend de helft van deese kinders begonden al tamelijk te leesen, 6
leerden schrijven, maar de andere leerden nog maar spelden en de letters kennen.
Christenen seyd de schoolmeester mij hier in ’t geheel te sijn 509.

Maandag den 18. Voor de middag de goegoegoe en schoolmeester ’t opsigt over
kerk en school aenbevolen hebbende, nam ik mijn afscheyd en wierd met een prahoe
gebragt nae

Taboecan

alwaar ik omtrent een uur na de middag aenquam en aenstonts de gemeynte tegens 4 uure
tot ’t gebed liet t'samenroepen. Ondertusschen quam de coning met sijn bobatos mij in ’s
Compagnies logie verwellecommen, die ik den inhoud van ’s Compagnies briev bekend
maakte en ook versogte om tegens 4 uuren in de kerk te komen.

In de kerk komende vond ik daer omtrent 100 bejaerde present, waeronder in de 30
manspersoonen waren die van buyten konden de gebeden, ’t geloov en thien geboden, en
antwoordeden tamelijk op de vragen uyt den Weg na den hemel. Dog alle de vrouwsper-
sonen waren ten eenemael onwetende, uytgenomen eenige wijnige die ’t onse vader en ’t
geloov ten deele konden en ook zo hier en daer wat wisten te antwoorden op de vragen
uyt de Weg na den hemel. Hierop onderegte ik haer gelijk op andere plaatsen in de gron-
den van ’t christengeloov en vermaande haar tot een neerstige betragting. Daerna versogt
ik den coning om den schoolmeester behulpsaam te sijn opdat een ygelijk op zijn beurt in
’t avondgebed mag comen, ’twelk hij beloofde. Dog wanneer ik hem voorde stelde dat
hier ook, gelijk op de andere plaetsen, soowel de meysjes als de jongens in de school
moesten gaan, soo wilde hij met sijn bobatos mij sulx niet toestaan, niettegenstaande ik
op verscheydene manieren haer daarvan den noodsakelijkheyd en nuttigheyd aentoonde,
en wel uytdrukkelijk, en daerbij voegde dat ik niet bevoegd was haere kinders te dopen
indien sij niet wilden beloven deselve te laten onderwijsen. Dog ik kond het voor die tijd
niet verder brengen dan dat den coning seyde sig met sijn bobatos daerover te willen
beraden en mij dan bescheyd te laaten weten, waartoe ik haer tijd verleende tot morgen
na de middag ten 4 uuren, tegen welken tijd ik versogt dat de gemeente wederom versa-
melen mogte en den coning aensprak om dog behulpsaam te sijn dat er wat meer men-
schen komen mogten, ’twelke hij beloofde, waerna deese bijeencomst met ’t gewone
avondgebed besloten wierd.

Dingsdag den 19, Voor de middag in de school komende vond ik aldaer 34 kinders,
waervan 20 van buyten konden de gebeden, ’t geloof en thien geboden, 7 konden maar
alleen ’t onse vader en ’t geloov, dese 27 antwoordeden ook op de kleyne vraegjes: wie
heeft u geschapen, en 22 van deselve ten deele ook op de vragen met de bewijsen uyt den
Weg na den hemel, welke 18 omtrend half en 12 bijna geheel konden, welke 12 ook voor
een groot gedeelte antwoordeden op de vragen uyt den Ichtisar, dog 6 wisten die geheel
van buyten. Deese 12 konden ook al tamelijk leesen en schrijven, dog de anderen be-
gonden nog maar te leesen, sommige leerden spelden en de letters kennen, dog 7 kinders
waren er die nog niets geleerd hadden, dewijl sij nu eerst in den school gekomen waren.

Na de middag omtrend 4 uuren begaf ik mij na de kerk, alwaar wel 200 bejaerde ver-
gaderd waren. Ik wende eerst mijn aanspraak tot den coning en bobatos, haer vragende

206
