4 oktober 1791                                                                       document 247

Verblijvende met de volmaakste hoogagting en diepste eerbied, (onder stond) Wel-
Edele, Agtbaare, Gestrenge Heer en WelEdele Achtbaare Heeren, (lager) Uw Ed. Agtb.
onderdaanige en ootmoedige dienaar (was geteekend) J.R. Adams.

(Terzijde) Ternaten den 4 october 1791.

247. BRIEF VAN DS. J.R. ADAMS AAN DE POLITIEKE RAAD VAN TERNATE. Ternate, 4
oktober 1791.
ANRI, Archief Ternate 30, res. Pol. Raad 1791-1792, fol. 56-57. Afschrift.

WelEdele, Agtbaare, Gestrenge Heer, WelEdele Agtbaare Heeren'

Den ondergeteekende verzoekt eerbiedigst en needrigtst dat U.WelEd.Agtb. met mee-
doogentheid zien moogen op de veele elenden, ziektens, rampen en teegenspoeden die
hem op zijn bezwaarlijken togt zijn overkoomen. Zoodraa hij U. WelEd.Agtb. g'eerde or-
dres ontvangen om hier te komen, heeft hij direct zonder uitstel de middel in zijne magt
zijnde aangesteld om daaraan te voldoen. Maar onderwegs zijnde en lekkagie aan de
prauw krijgende, heeft hij in de Groot Sangirsch moeten aanstieren, en geene hulpe ont-
vangende is de opkomst voordaagd geworden, alhoewel zich kwijtende in al tgeen hem
mogelijk was om hier te komen, ook door stroom en teegenwind 21 daagen opgehouden
niet konnende oversteeken, heeft hij ’t eyland Ciauw niet aangedaan uit ongehoorsaam-
heid of veragting teegens de Molucksche regeering, maar uit nood, zwak, ziek zijnde en
gebrek aan water hebbende, en zonder ’t te willen nog op de westzijde, op instantigst ver-
zoek door afweesendheid des konings geen hulp verkrijgende in ’t vaartuig waarmee hij
tot hier toe gekomen, door een storm uit ’t westen vergaan en ongelukkig en alles kwijt
geraekt en overzulks buiten staat om aan de opontbieding van U.WelEd.Agtb. te vol-
doen, naar maanden gewagt te hebben eindelijk naar Tagulanda en vervolgens naar Ma-
nado geholpen worden.

Dus versoekt de suppliant ootmoedigst U. WelEd.Agtb. naar hoog derzelver edelmoe-
digheid met de ongegronde klagten van eenige Sangireesen grooten te reflecteeren, en
naar U.WelEd.Agtb. menschlievendheid hem vergeeven de onbehoorlijke uitdrukkingen
in zijn laatst schrijvens, daarover hij berouw heeft en hem mishaagen, en goedgunstig
hem zijne gagie, emolumenten, etc. weerom toekennen, ’twelk met hartelijken dankbaar-
heid en diepsten eerbied leevenslang zal erkennen die de eere heeft zig te moogen noe-
men, U.WelEd.Achtb. onderdanige en ootmoedige dienaar (was onderteekend) J.R.
Adams.

(Ter zijde) Ternaten den 4 october 1791.

2 Het afschrift van de brieven wordt gevolgd (folio 57-59) door een resumptie van de inhoud.
Vervolgens wordt opgemerkt dat de predikant al eerder doorslaande blijken van ongehoorzaamheid’
had gegeven, en wordt verwezen naar zijn insolente briefje’ van 20 april 1791. Tenslotte besluit de
vergadering dat zij bij haar op 7 juli genomen besluit blijft en dit bij eerste gelegenheid ten uitvoer
zal leggen. De voorgenomen opzending naar Batavia werd echter niet uitgevoerd wegens de slechte
gezondheidstoestand van ds. Adams en de geestesziekte van zijn vrouw (rescripties Gouverneur
Ternate d.d. 15 juni 1792, 8 87 en 18 september 1792, 108 (fol. 226), NA, VOC 8158 Ternate 1
resp. 2); hij overleed op Ternate 21 oktober 1792.

386
