document 83                                                                       7 september 1662

Uwer E.E. zeer minlijke en gans onverwachte letteren, den 15 december 1659 gedateert,
zijn ons in ’t voorste deses jaars 1662 wel ter handt gekomen, hebben die met groote
angenaamheit en blijschap geleezen, blijven van herten dankbaar voor de christlijke zucht
tot den welstandt onser persoonen en diensten, blijkende uit uwer E.E vuurige gebeden voor
ons tot Godt, en het ernstich verlangen na de bescheyde kennis ende het onmid’lijk kundt-
schap van de welstandt onser verre afgelegen kerken. Item voor dat U.U.E.E. so gunstlijk
anbieden om ons daarin so veel mooglijk is met raadt en daadt te dienen. Voorts, dat de E.
classe ons zo ernstlijk en vrund’lijk nodigt tot een immediate correspondentie, opdat de
gelegentheit en den toestandt onser afgelegen kerken bij de E. classe te bescheyd’lijker en
zekerder mocht verstaan werden, is ons ten hoogsten angenaam en troostlijk, en daar en is
waarlijk niets dat wij liever en gaerner doen als dat, niet alleen opdat de E. classe te be-
scheyder kennis mocht hebben van den welstandt onser kerken, maar ook, ende inzonder-
heit, opdat ons in voorkomende nooden de helpende handt van de E. classe geboden, en wij
met raadt en daadt nu en dan van dezelve gediendt mochten werden. Zullen derhalven ons
daartoe altijdt overbodich bethoonen, gelijk ook doen mits deezen, U.U.E.E. den tegenwoor-
dichen toestandt onser kerken relateren als volcht.

Hier in Banda zijn drie voorneeme onderscheyde kerken, dewelke gewoonlijk elk met een
bijzonder praedicant voorzien werden als ’er (dat zelden beurdt) drie anwesende predicanten
zijn, naamlijk een op Neera, de hooftplaats van Banda, een op Lonthoir en een op Poele Ay.
Voorts zijn hier noch verscheyde andere kleene plaatsen, onder de kerke van Neera en
Lonthoir sorterende, genaamt Selam, Dender, Wayer, Oery etc, dewelke, des noodt zijnde,
nu en dan door den praedicant van Neera of van Lonthoir bedient werden.

Alle drie maanden werdt het H. avontmaal in dese kerken uitgedeeldt, gelijk ook orde-
naarlijk alle drie maanden, tegen den tijdt van het H. avontmaal, een gemeenen kerckenraadt
op Neera beleydt werdt, om op alles goede acht te geven ende het noodige voor de kerke en
den godtsdienst te bezorgen.

Dese kerken van Banda hebben tegenwoordich (so door verplaatsing als door versterf)
maar twee predicanten, waarvan den eenen, naamentlijk den E. D. Jacobus Molanus, deezen
jaare na het vaderlandt vertrekt, ende dat eigentlijk en voorneemlijk om, en van wegen, de
order der E. Heeren Bewinthebberen nopende het kerklijk regiment in India, uit het
vaderlandt aan onse hooge overheit gezonden, dewelke hem specialijk en presyslijk
voorgehouden zijnde om te teikenen, geweygert heeft, welke order wij ook in ons gemoet
niet konnen voor goedt houden, maar voor deese tijdt op hoope van verbeet’ring gedoogen.
Verzoeken derhalven gansch ootmoed’lijk en vrund’lijk de E.E. broeders des classis
daarover bij de Ed. Heeren Bewindthebberen gelieven aan te houden dat van dit verdrietlijk
jok eens ontslagen mochten werden, en wederom de oude kerklijke vrijheit in deesen
genieten.

In alle drie der bovengemelde kerken werdt den godtsdienst geuseert in de Duitsche en
Maleytsche tale, in de Duitsche voormiddags, in de Maleytsche namiddags. En bij gebrek
van een praedicant die de Maleytsche tale kan, werden van een voorzanger in de Maleytsche
tale eenige gedrukte of geschrevene predicatin gelezen.

Belangende de goede vrucht van deesen dienst der kerke: de kerke op Neera is bij den
tijdt van den dienst des Eerwaerden D. Molani wel omtrent een darden deel vermeerdert. De
twee overige kerken hebben nu eenige jaaren herwarts geen kleen achterdeel geleden, soo
door verplaatsing als door achtloosheit en het ergerlijk leven doch inzonderheit door het on-
tijdich afsterven haarer predicanten.

35 SAA, inv. nr. 157, fol. 401-402, brief classis Amsterdam aan de afgelegene kercken in Oost-Indin’.
6 Zie hiervoor, aantekening bij doc. 81.

189
