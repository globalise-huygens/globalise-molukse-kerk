document 106                                                                 27 september 1695

Eerwaarde, godsalige --

U.Eerw. geerde en geleerde letteren gedateert den laatsten january deses jaars 1695’
zijn ons door den krankbesoeker Samuel Lambregts wel inhandigt, waarinne wij saagen het
ontvang van de onse des voorleden jaars U.Eerw. toegesonden.’ Meteene verheugden wij
ons ook over de goede welstand ende gesondheit van onse Eerw. broederen die aldaar gestelt
sijn over het geestelijke Zion, en dat het den Heere des oogsts door U.Eerw. ijver ende
wackerheit alsnog sijn gemeinte gelieft te zegenen, doen groeien en bloeien, en dagelijks
tot de schoot der kerke toedoen diegene die salig sullen werden.

Onderwijlen willen wij hoopen, ja bidden wij dat God eens met de oogen van sijn genade
ende barmhertigheit van sijn hoogen troon wil nedersien op sijn geringen dienaer, onsen
Eerw. medebroeder D. Coop Groen, alsnog worstelende met sijne langduurige lammigheit,
omme hem weder te brengen eenmaal tot sijn vorige gesontheit, opdat hij met sijne Eerw.
medebroederen met eenparige schouderen den last haar aanbevolen mogen draegen, ende
de gemeinte die Christus met sijn dierbaer bloed verkregen heeft, meer en meer helpen
stigten.

Dog met bijsondere droefheit, innerlijke leetwesen ende hertewee moeten wij U.Eerw.
bekent maken ende onse noot klagen over het groote verlies waarmede God gelieft heeft
dese onse Ternataanse kerke te besoeken in ’t verlossen van onsen Eerw. medebroeder
Gerrit van Aken op de Manado in january laastleden uit desen jammerdale ende worstelperk,
ende te brengen in sijn koninkrijke ende die eeuwige rust. Edog is dese breuke wederom
(Gode zij danck) door de goede voorsorge van de kerk en Agtbare Politie so verre geheelt
dat eene van hare twee alhier aanwesende predicanten derwaarts weder is geschikt, welcke
lot en deel is te beurt gevallen onsen Eerw. broeder Johannes Stampioen. De Heere wil hem
voortaen bequaam maken met alle nodige gaven ende versterken met sijn genade, teneinde
hij de muuren van Jerusalem meer en meer moge opbouwen, de breuke Josephs hele en
genese, ende vele bekeren en Christo gewinnen en van de magt des satans tot God brengen,
opdat sij vergevinge der sonden mogen ontvangen door het gelove in Christum Jesum, en
also sijn kerke gestelt werden tot een lof op aarden.

De krankbesoeker Conraad Bertrams is alhier na exigentie van saeken ende na behooren
gecorrigeert.’

Aangaande de toestand van het inlands Kristendom, so alhier als rontomher, is niet veel
beter, maer slegter en erger. Wij willen evenwel daaromme niet stille staen om het onse toe
te brengen, al wat strecken kan tot haerer opbouw, maar hoopen dat nog wel eens Gode
gelieven sal een geopende deure te geven om te verkrijgen verligtede oogen des verstants,
ende te geraken tot de kennisse der waarheit die daar is na de godsaligheit, en voorts refe-
reren wij ons aan ons schrievens des voorleden jaars.

De twee krankbesoekers Samuel Lambregts ende Balthazar van Veen zijn hier met het
jagt Jambe gearriveert, met welcken bodem de laastgenoemde Van Veen tot U.Eerw. weder
terugkeert, volgens request bij de E. Agtbare Politie hem toegestaan.

De eerstgenoemde, Samuel Lambregts, is hier aan het hooftcantoor geplaatst in plaats van
Wilhelm Keyl, die na eenjarige dienst na behooren waargenomen te hebben is verordineert
op de Manado, ende van daar vertrekt weder den krankbesoeker Pieter Adriaanzen de Haas,
een man eervaren in de Maleidtze taal ende ten dele niet onkundig in de costuymen der
Inlanderen, na Chiauw om aldaer sijnen dienst waar te nemen. End’ so meinen wij die kerke
eenigerwijse so veel als in ons is voorsien te hebben.

3 ANRI, Archief Kkr Batavia 52, fol. 197-199.
24 Zie hiervoor, doc. 104.
5 Zie hiervoor, doc. 103, sub 14 aprilPehee.

375
