z.d. begin 1706)                                                               document 130

na behooren van mij volbragt en doopte daarna 26 kinderen en liet haar vervolgens weder
vertrecken. Den coning vroeg ik na de reede van den vervallen staat van de school en
kerck alhier, en wat er mogt gebreken dat het alhier so slordig toeging. Zijn veront-
schuldiging was weynig, en kon mij niet vernoegen met te seggen dat wel gaarne het
anders soude zien en daartoe ook wel bevelen gegeven hadde, dog dat zijn volk na hem
niet wilde luysteren nog zijn bobatos hem de behulpsame hand wilden bieden. Welk
zeggen bij mij niet aanneemelijk was, dewijl mij niet alleen van den meester maar ook
van andere onderrigtinge gedaan wiert van des conings slegte regeringe en conduite om-
trent den godsdienst, willende geen de minste hulpe aan den meester bewijsen; wanneer
daarom versoekt, zo belagt en bespot hij hem.

Ik hebbe ook selfs ondervonden hoe weynig agt hij slaat op sulke versoeken. Want
versogt hebbende dat sorgh souw dragen en ordre soude geven om ’t volk dat nog in ’t
bosch en thuynen verstrooyt was te doen afkomen, opdat hare jonge kinderen souden
gedoopt werden, zo is egter sulx niet geschied, waardoor dan de helft der jonge kinderen
ongedoopt gebleven is. Hoe goeden christen desen coning is, blijkt hieruyt dat selfs zijn
eygen kint, bij een van zijn slavinnen geteelt, niet heeft willen laten doopen, schoon
meermalen hem daartoe aangemaand hebbe, zodat het hier seer erbarmelijk gestelt is,
zijnde dit heydendom vervult met heydense en moorse superstitin.

Den coning was met zijn rijkgrooten in groote twist en oneenigheit, en dewijle de
bevorderinge van den godsdienst veel daaraan gelegen is datter een goede harmonie tus-
schen die beyde gevonden werd, zoo heb ik mijn beste gedaan om haar met malkanderen
wederom te vereenigen, gelijk als ook geluckiglijk geschiede. Zij gaven malkander de
hand van vrundschap en beloofde den een den andere geen reden van offensie te sullen
geven. Vermaande haar voorts in deese eendragt te willen continueren. Ik maakte haar
ook indagtig om nu aan de herstellinge van den vervallen godsdienst te dencken, ’twelk
zij mij beleden gants noodsakelijk te wesen. Zij deden beloften dat met eenparigen
schouder den gotsdienst souden helpen bevorderen en ’t vervallen school weder souden
opregten, zullende het school doen bestaan uyt 150 jongens, gelijk te vooren altijt ge-
weest waren, hebbe bij mijn aanwesen daarvan een begin sien te maken.

Des avonts, wanneer een goed getal zo mans als vrouwen vergadert was, nam ik gele-
gentheit om haar in kennisse te ondersoeken, dog zij waren so slegt gestelt datter niet
meer als 3 4 waren die een weynig uyt het ordinarie vraegboekje wisten te antwoorden.
Daar warender die selfs ’t onsen vader niet van buyten konden. Ik bestrafte dan dit volk
weer ernstig, en vermaande haar tot haar pligt, waarop zij mij beloften deeden van
beterschap. Den coning beloofde mij ook dat voortaan beter toesigt soude dragen, ’tgeen
hij in mijn aanwesen scheen te betoonen, want ’t gebed geyndigt zijnde en ’t volk zijnde
vertrocken, liet den coning door den marinjo in de de gantsche negorije uytroepen dat
ydereen gewaarschoud zoude zijn om den godsdienst des sondaags en des avonts na
behooren bij te woonen, en dat een yder zijne kinderen die voor desen ’t school hadden
gegaan weder derwaarts soude senden, ’twelk te wenschen is dat verder effect sal nemen.

Den coning, die niet veel genegentheit voor desen meester scheen te hebben, versogt
mij seer ernstig dat een ander in zijn plaats alhier mogt gestelt werden, seggende dat hij
dan alles in vorige staat soude herstellen. Ik ondersogt na de reeden van dit versoek, en of
de meester van een onbetamelijk gedrag was en niet op sijn dienst en paste, dog het con-
trarie quam mij te consteren. Hebbe evenwel zijn versoek niet konnen weygeren, opdat in
’t navolgende geen reden van ontschuldiging soude konnen bijbrengen. Ik hebbe dan
desen meester geordonneert om na Attingola te vertrecken en die van Attingola, genaamt
Joannes Pays, belast alhier te komen. Hier werd gevonden een getal van 1618 christenen
so groot als kleyn.

58
