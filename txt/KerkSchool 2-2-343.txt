document 223                                                                z.d. einde 1769)

al van ’t agterhouden harer dogters, die zij t’sedert jaren herwaarts niet ter onderwijs
hebben overgegeven, waarvan geen andere redenen zijn als een verkeerde liefde tot de-
selve klein zijnde, een muhamedaanse gewoonte van het verbergen van hunne dogters
wanneer een wijnig groot geworden zijn, waarbij komt dat de meisjes t’zedert lange jaren
niet ter schole gegaan hebbende, de ouders het bijna onnodig oordeelen.

Hieruit is ligtelijk op te maken dat deze christenen verwaareloosende hun zaad in de
beginselen van de leere der waarheid die na de godzaligheid is te laten onderwijzen,
daardoor een verbastering in de zeden en ligt agten, zo niet veragten, van onzen geheilig-
den godsdienst en allesintse overheerschinge van dwalingen en bijgeloof moet ontstaan.
En wat zal het al baten dat men van tijd tot tijd zoo veele ten doop ziet aanbieden, indien
de middelen (die de Ed. maatschappij so gunstiglijk laat toedienen) niet beter worden
waargenomen Want de:

4, Doopkinderen maken een getale uit van 3099, die dan dus volgens het verkeerd denk-
beeld hunner ouders door de toedieninge van dit sacrament als ’t ware een onderpand ge-
kregen hebben van hun aanstaande ingank in het hemelrijk.

Het vorensgemelte aandagtig opgemerkt hebbende, zullen U.Eerw. ligtelijk een besluit
konnen opmaken aangaande de geringe kennisse

5. Der bejaarde dopelingen, waarvan ik egter uitzondere het grootste gedeelte der ge-
meente van Licupang, die ik agtervolgens hare ernstige begeerte op belijdenis door den
H. doop in den schoot der kerke hebbe opgenomen. Vraagt men nu op wat grond ik de-
zelve uitzondere Ik zal U.Eerw. met eenige openinge van haren overgank tot het Chris-
tendom te geven zulx tragten te tonen.

Zekere Urbanus Mattheus, Manado’s burger, door den gewezen resident van Manado
op Licupang gelegt zijnde tot den inkoop van ’s Compagnies benodigde rijst, had zig niet
alleen sterk in de gunst van den ingezetenen weeten in te dringen, maar hen ook nu en
dan, als der landstale magtig zijnde, de dwaasheid en ijdelheid van hunnen afgodendienst
onder het oog gebragt en hen menigmaal niet ongelukkiglijk weeten te overtuigen. ’t
Welk van die uitwerkinge is geweest dat ze eindelijk, beschaamt over haren vorigen hei-
denschen wandel, hem versogt en gebeden hebben om hen dog in den christelijken gods-
dienst te onderwijzen, ’tgene hij met alle vlijt en neerstigheid gedaan heeft, hen al
’tgeene hij hen in ’t Maleids leerde in hare moederspraak overbrengende, waardoor se
dan beter begrippen hebben konnen formeren van de christelijke leere dan andere die,
zoo se ’t Maleidsch al kunnen leesen, niet en verstaan wat se lezen.

Zodra ik nu op Manado was gearriveert quamen de dorpshoofden, verseld van ge-
schreven Urbanus Mattheus, tot mij, verzoekende dat ik dog tot hen over wilde komen en
hen door den H. doop de christelijke kerke inlijven. Waarop ik hen beloofd en toegesegt
hebbe dat ik hen (zo de Heere wilde) bij mijn retour zoude bezoeken, gelijk ik ook na
verigte werk op de Sangirse eilanden en Manado gedaan hebbe, en bij mijn aanwezen al-
daar hen niet alleen redelijk wel onderwezen, maar ook zeer leergierig en bovengemeen
ijverig bevonden hebbe in het uit den weg nemen van al hetgeen dat enigzints na hei-
densche superstitie sweemde, in sooverre dat sommige alle degeene die in het heidendom
volhardeden wilden uit het dorp geweerd hebben, opdat niet het daaglijx aanschouwen
van hunne heidensche offerdiensten hen t'eeniger tijd tot een struikelblok mogte worden.

Hare begeerte dan billijk keurende, hebbe ik niet kunnen nog willen afzijn, maar hen
onder afsmekinge van Gods Geest ten getalle van 206 het H. bondszegul toegedient, en
verder Gode en den woorde sijner genade aanbevelende en de zorg over deze nieuwe
gemeente aanbovengenoemde Urbanus Marttheus opgedragen.

329
