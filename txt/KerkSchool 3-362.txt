25 augustus 1708                                                               document 169

169. BRIEF VAN DE KERKENRAAD VAN BANDA AAN DE KERKENRAAD VAN BATAVIA. Banda-
Neira, 25 augustus 1708.
ANRI, Archief Kerkenraad Batavia 140, fol. 559-560.

Eerweerde, godsalige, seer geleerde heeren en medebroederen in Christo Jesu.

U.Eerw. seer aangenaame van den 13 februari deses jaars' is ons ter behoorlicker tijd
wel toegebragt, waarin ons in alle aangenaamheid bleeck het medelijden dat U.Eerw. had
wegens de onpasselickheyd van den Eerw. D. Hoyer, gehaald op de Z.W. eylanden. En al-
hoewel sijn Eerw. redelickerwijse wederom hersteld was tot verrigting van sijn praedic-
dienst, bevond hij sig evenwel noch niet kragtig genoeg om in de maand maart jongstleden
op sijn beurt ter visite te gaan na de kercken en schoolen om de Z.O. tot Arou, om welcke
reden het goed gevonden is die togt voor een jaar op te schorten. '’

Den kranckbesoeker Johannes Laterveer is wel tot ons overgekoomen en doet sijn dienst
op Lonthor, verhoopen dat sijn leeven stigtelick sal sijn.

Met volle genoegen saagen wij van U.Eerw. ons aangeschreeven den staat van de Indise
kercken, en bedancken U.Eerw. voor die mededeeling. Dog wij hadden oock verwagt eenig
andwoort op ons versoek des voorgangen jaars aan U.Eerw. gedaan, ’twelck was of U.
Eerw. de moeyte gelievden te neemen van ons jaarlicks te bedeelen de geschaapenheyd van
Christi kercke in ons lieve vaderland midsgaders de kerckeorderes die van daar soo nu als
dan uytgekoomen sijn en nog uytkoomen, en ’t voornaamste dat er ’s jaarlicks in de vader-
landse synoden verhandeld en U.Eerw., tot narigt van de algemeene broederschap, schrivte-
lick van daar alle jaaren medegedeeld word. En alsoo wij niets hierop van U.Eerw. gesien
hebben, als hebbende dit geheele versoeck onbeantwoord gelaaten, soo vinden wij als ge-
noodsaackt om dat bij desen te hernieuwen, en verhoopen ’t aanstaande jaar hier iets van te
gemoet te sien, immers ’t een of ’t ander, opdat wij bij het stilswijgend voorbijgaan in geen
onnodig verlangen meer mogen sijn.

(De kerkenraad memoreert het overlijden van de Bataviase predikant ds. Gerardus
Hey. 1090)

Des voorgangen jaar is tot U.Eerw. van hier met een kerkelijke attestatie overgegaan Donna
Everts, dog van dezen jaare wederom teruggekeerd. Sij herwaarts gekoomen sijnde, heeft
sij ons berigt haar wel aangegeven te hebben met gemelde haare attestatie bij U.Eerw., maar
bij haar vertreck die vergeeten te hebben, waarom wij dan U.Eerw. versoecken om die bij
de eerste gelegentheyd tot ons over te senden.

De broeders de predicanten sijn noch op haare oude bescheydene plaatsen: D. Petrus
Boterkooper op Lonthor, D. Anthonis Hoyer op Neira en Petrus Noot op Pouloe Ay, welcke
laastgenoemde gereed staat om binnen korte daagen te gaan ter visite van kerck en school
om de S.W.

Voorts broeders wensen wij U.Eerw. toe de bescherminge des Alderhoogsten - - - Uyt
last en naam des kerckenraads van Banda, Petrus Noot syn. p.t. et epist. scriba, Thomas
Carper ouderling.

Banda Neira, den 25" augustus 1708.

1088 ANRI, Archief Kkr Batavia 53, fol. 17-18.

109 Zie doc. 170.

100 Gerardus Hey, arr. Batavia 1694, predikant te Makassar 1696-1703, bij de Portugese gemeente te
Batavia 1703-1707.

344
