document 21                                                                                                                 1621

sijn E.Ed. met den rade heeft gheresolveert yder kint des daechs een pondt rijst te bene-
ficiren, mits conditie soo wanneer sij uyt de schoole afblijven souden, dat alsdan niet en
souden hebben. ’ Dese beneficie heeft haer seer wel behaecht ende en hebben hare kinderen
t'sedert die tijt niet alleen ghecontinueert in ghetale als vooren, maer sijn deselve oock
aenghewassen tot 60 70 toe, die niet en twijffele of en sullen oock wel doen continueren
soo langhe dese beneficie moghen ghenieten.

De hoope die in dese jeucht soude moghen ghegheven werden is onghelijck meerder als
in de volwassene persoonen, die soo seer (ghelijck gheseyt is), neffens haren indocilen aert,
in de duyvellarijen sijn verwerret. Eenighe daervan konnen nu al fijntghens lesen, eenighe
oock wat schrijven, doch meest alle tesamen konnen sij in Duytsch haer vader onse, ghe-
loove ende thien gheboden redelijck wel van buyten opseggen. Het gheeft oock eenighe
ouderen beter hoope als vooren dat de jonghe gesellen voornoemt, met soo goeden gagie als
gheseyt is, sijn wederom aengenomen, ende temeer doordien sij verstaen hebben dat desel-
vighe tot soodanighe perfectie komende dat sij eenighen dienst sullen konnen doen, ver-
dubbelinghe van stipendie sullen verwerven, dat haer op d'aenneminghe van den Ed. Heer
Vice-gouverneur oock is belooft. Het soude seer goet zijn, ende meerder hoope verwecken
in dese jeucht, waer ’t saecke van de ouders 29) gantsch afghetrocken ende in andere huy-
singhe onder eenen meester mochten ghestelt werden, want dit het rechte middel soude
wesen om in haer voor te komen ende te weeren dien Amboinsche superstitieusen aert harer
ouderen, die sij nu als een kint uyt ’s moeders borsten van jonghsop insuyghen, waerdoor
die oock vaster in haer wert ghewortelt ende naemaels te swaerlijcker sal kunnen gheweert
ende uytgheroeyt werden. Dit soude seer bequamelijck konnen in ’t werck ghestelt werden,
maer soude de Compaignie al te kostelijcken vallen, weshalven daer andere middelen in
gheraemt moeten werden, ’tzij door contributin ofte andere dierghelijcke, die meyne dat
men lichtelijcken bij de handt soude konnen nemen ende in ’t werck stellen. ’t Is waer,
yemandt soude hier teghen konnen dencken uyt ’tghene boven gheseyt is, dat de ouders soo
mal ende sot met hare kinderen zijn als verhalet hebbe, dat se selve niet gaerne uyt haer han-
den en souden willen gheven ende eens anders subjectie onderwerpen. Maer hierteghen
segge wederomme dat niet alleen ’t ontsach ende de vreese, maer oock de consideratin (die
men haer bequamelijck soude konnen voorhouden) van dat hare kinderen nu gantsch buyten
hare kosten souden zijn ende opghetrocken werden tot eere ende staet, lichtelijck tot sulcx
soude doen resolveren. In der voeghen datter gantsch ghene swaricheyt in en bemercke als
het maer bij de handt ghenomen en wiert, maer wel groote apparentie om goede vruchten
niet alleen in dese jeucht selve maer oock door haer in andere te verwecken ende te
wercken.

Ende dit is ’tghene mij teghenwoordich goet dachte van de standt des Christendoms in ’t
quartier van Amboina, mitsgaders van de hoope ende apparentie eenigher reformatie ende
beternisse van dien, kortelijck voor ooghen te stellen. ’t Welck alles wel gheconsidereert
ende met rijpen oordeel overwoghen zijnde, soo besluyt ick in ’t ghenerael.

Eerstelijck teghen deghene die het Christendom alhier soo seer hebben verheven dat sij
hetselve in ijver ende devotie ’tghene in ons vaderlandt is hebben derven voortrecken, dat
deselve door het uytterlijck samblandt ende schoonen schijn der Amboinesen (waervan in
mijn voorgaende verhael hebbe ghesproocken) sijn bedroghen ofte door anderen seer qua-
lijck gheinformeert gheweest, (30) die de rechte kennisse der Amboinesen ofte ’tghene in
haer stack niet en hebben gehadt. Want niet alleen in haer niet en is te bespeuren sooda-
nighen overvloedighen reghen der ghenade Gods als sijluyden roepen, maer oock selfs qua-

16 Zie hiervoor, aantekening bij doc. 13.

65
