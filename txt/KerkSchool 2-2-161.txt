document 166                                                               1 november 1724

Sondag den 9" dito. Na het laten voorlesen van een Maleytse predicatie doopte ik 60
kinderen, deelde daarna het avondmaal uyt aan twee mans- en een vrouwspersoon. Na de
middag liet ik wederom een predicatie uyt Caron lesen en bevestigden 29 paar in den
houwelijken staat. Alhier waren aen de kinderpokjes overleden 1435, en waren nog
levendig 2716. Den soldaat Adam van Zeyl van Timor versoekt dat de Heer gouverneur
hem gelieven te consenteeren om te mogen trouwen met Adriana Carels van Manado.

Maandag den 10" dito des morgens vertrok ik na de negorij Kouma. In de school al-
daar waren 21 kinders, 4 konden leesen, eenige begonde te spelden, 6 leerden de letters,
uyt Aldegonde antwoordede redelijk alle, uyt de Weg na den hemel 4, uyt Ichtitsaar 2,
kleene vraegjes de meeste, 2 konden een weinig schrijven. De schoolmeester, Thomas
Jansz, versogt vermeerdering van gagie. Des avonds ging ik in ’t gebed, daarin verschey-
de menschen tegenwoordig waren en op eenige vraagjes redelijk antwoordeden.

Dingsdag den 11 dito. Na gedane Maleydse predicatie doopte ik 15 kinderen en
bevestigde 16 paar in den houwelijken staat. Dewijl door de kinderpokjes en andere siek-
tens die hier eenige tijd gegrasseerd hadden veele gestorven waren, zoo was het getal der
christenen maar 405. Deelde ook het nagtmaal uyt, aan 4 ledematen. Des agtermiddags
vertrok ik na Coulor, bevond daar in de school 23 kinders, 5 konden een weynig schrij-
ven, en ook leesen, 11 speldede, d'overige leerden ’t A.B.C, uyt antwoordede 14, uyt de
Weg na den hemel van Caron 10, ook soo veel uyt d’Ichtitsaar. ’t Getal der christenen
was 383, waaronder 8 ledematen. Abraham Tauran, vier jaren lang den dienst als kerk-
marinjoe hebbende waargenomen, versogt gagie te mogen winnen.

Woensdag den 12 dito. Na het laten voorlesen van een Malijtse predicatie doopte ik
24 kinderen en deelden ’t avondmaal aan 8 ledematen uyt, bevestigde 8 paar in den
huwelijken staat. Den schoolmeester, Louis Pongo, hadde mij versogt om mede te mogen
trouwen, dog dewijl den koning van Taboecan mij liet weeten dat gemelte schoolmeester
aan een ander vrouwspersoon trouwbelofte gedaan en daar ook al een soon bij over-
wonnen hadde, en wederom dat vrouwmensch waarmede hij nu in den huwelijken staat
wilde treden ook aan een ander manspersoon verloofd was, ook versogt evengedagte ko-
ning, benevens zijn bobatos, dat dit houwelijk mogte gestaakt werden, gelijk is geschied,
bestrafte vervolgens de schoolmeester, hem zijn ergerlijk leven voor ogen stellende, dat
sulke dingen niet betaamde begaan te werden, en wel nog minder van een meester, die
anderen met zijn goed leven moeste stigten en med een goed exempel voorgaan. En is hij
door mij op approbatie van haar E. Agtb. tot Ternaten, tot omlopend leermeester gede-
gradeerd en op Taroena geplaast, gelijk in ’t vervolg blijken zal. Des agtermiddags reyde
ik na Manaloe, alwaar 30 schoolkinderen waren. Drie begonden redelijk te schrijven, en
ook te leesen, 5 leerden ’t A.B.C., d'andere spelde, uyt de Weg na den hemel antwoorden
7, alsook uyt d’Ichtitsaar, de meeste van d’overige konden de gebeeden, tien geboden en
’t gelooff, ook antwoordede zij op eenige vraagjes uyt Aldegonde. Des avonds waren
verscheide menschen in ’t gebed, die redelijk op eenige vraagjes antwoordede. Ook ver-
sogt de schoolmeester, Thomas Jansz, verhoging van gagie.

Donderdag den 13" dito. Na een Maleytse predicatie doopte ik 31 kinders, deelde ook
’t nagtmaal uyt, aan 4 manspersoonen, bevestigde in den huwelijken staat 21 paar.
Christenen waren alhier 305. De kerkmarinjoe, Gabril Djermin, versogt dat hem de
gewonelijke gagie mogte toegelegd worden. Des agtermiddags quam ik op Saloerang,
daar ik bevond in de school 22 kinderen, 8 schreven, 12 laesen, d'andere waren besig met
het leeren der letters, uyt de Djallang ca Surga antwoordede 12, gelijk ook uyt de
Ichtitsaar, d'overige hadden nog niet geleerd, alsoo zij nieuwlinkx in school waren
gekomen. In ’t avondgebed waren mede verscheyde menschen, die tamelijk antwoordede
op de gewone vraagjes. Op de rol van de schoolmeester waren 458 christenen.

147
