document 218                                                                30 augustus 1762

Daarop heb ’s namiddags school voor de kinderen gehouden, en deselve redelijk wel
bevonden, als konnende de meeste wel lesen, schrijven, psalmzingen etc. So nu kerk en
school bezigtigt en alles na genoege bevonde, alsmede de boeken nagesien hebbende,
hebben het daarbij gelaten, voorts op instantig versoek van den meester deselve verplaats
na Tamaco en weder in desselfs plaats alhier aangestelt Hendrick Saptoe van Taboekan
met de gagie van 2 rds per maand, onder een verband van 3 jaren, dog alles op aprobatie
als voren.

En terwijl mijn werk alhier ook volbragt was, so ben op maandag den 18" dito ’s mor-
gens van Tarian vertrokken en ’s avonds op

Candhar
gearriveert, alwaer van den kooning wel onthaalt ben. Heb aenstonds door de marinje
laten uitroepen dat ’s anderendaags kerk voor dopen en trouwen soude houden, gelijk
ook geschiede. Intusschen hebben de kinders overhoort en alle meesterlijk bevonden.
Vervolgens de roll van den aldaar leggende meester, Cornelis Pieters, nagesien hebben-
de, heb bevonden de gemeente te bestaan in: 2 ledematen, 88 gemeene christenen, 8
schoolkinder, 56 buiten schoolkinders, 32 nieuw gedoopte, dus 186 zielen, darenboven
nog getrouwt 14 paar.

Hier weder wat er voor mij te doen viel verricht hebbende, ben op dingsdag den 19"
dito van Candhaar na

Calonge
vertrokken, alwaar dienselve avond nog aankwam en na gebruik nog dienselve avond liet
uitroepen dat voornemens was ’s anderendaags kerk voor doopen en trouwen te houden,
gelijk ook geschieden, dog konde met eens niet toe, door de menigte van menschen die er
kwaamen om gedoopt te werden, moest derhalven ’s namiddags wederom kerk houden,
bij welke gelegentheid er wederom kwamen eenige om gedoopt en getrouwt te worden.

Daarop heb ’s anderendaags de kinderen overhoort en wat slegt bevonden, als zijnde
maar 4 die een weinig konde lesen, schrijven en zingen, en de andere van niets wisten,
waarover den meester onderhoude heb, die niets tot zijn verschooning hadde in te bren-
gen als dat de overige nieuwelingen waren, waerop te kennen gaf dat, indien in het
vervolg zijn zaken niet beter waarnam, genootzaakt zou zijn andere middelen in het werk
te stellen waerdoor hij wat ijveriger zoude worden, waerop beterschap beloofde. En dit
gedaan zijnde, heb de roll van den meester, Harmannus Jansen, nagesien en bevonden te
zijn: 1 leedemaat, 403 gemeene christenen, 166 gedoopte kinders, 27 schoolkinders, 28
buiten school dito, dus 625 ziele. Nog getrouwt 14 paar. Aan boeken bevonde: 1 bijbel, 1
Nieuw Testament Malleys, 5 vraagboeken, 5 psalm dito.

Hier dan mijn werk wederom so schielijk doendelijk was verricht hebbende, ben nog
dienselve avond, zijnde donderdag den 21" dito, van daar na de negarij

Taroena

vertrokken. En in dieselve avond nog aldaar gearriveert zijnde heb ook, gelijk op andere
plaatse gedaan hebben, den kerkmarinje laten uytroepen dat ’s anderendaags kerk voor
doopen en trouwen zoude houden, gelijk ook geschiede, meteen de kinders gexamineert
en seer slegt bevonden, als zijnde maar 4 die een weynig lesen, schrijven en zingen kon-
nen, waerover de meester, Johannes Loho, mede scherpelijk heb aangesproken, vragende
of hij zig niet schaamde zulke leerlingen voor den dag te brengen, daar hij nog so jong
was, hem aandienende dat, bijaldien niet beter oppaste, hem na een nader negarij soude
zenden. Waarop antwoorde, dat dat ook verzogte.

315
