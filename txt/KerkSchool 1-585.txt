document 247                                                                           26 februari 1688

Ten tweeden sullen de krankbesoekers alle sondagen enige capittelen uyt het Nieuwe of
Oude Testamenten of predikatin, gemaakt door gereformeerde leeraars, den volken voor-
lesen, en ook voor de predikatin het voor de predicatie in de weke, en daarna ’t gebedt in
de weke gebruyken, en ten minsten twee veersen uit de psalmen Davids voor-, insgelijx
ook twee, daaruyt na-singen, besluytende de godsdiens met Pauli bekende zegen, 2 Cor. 13
vers 13.

Ten derden zullen de krankbesoekers uit het woort Gods in ’t particulier den volken die
vermaninge van noden hebben aanspreken en vermanen, voornamentlijk sulke die op het
krankbedt leggen opwecken, troosten, overtuigen na gelegentheyt van hare krankheyt en
staat zal vereysschen.

Ten vierden. De krankbesoekers zullen veelmaal de scholen op de plaatse daar beschey-
den zijn visiteren, en naauwkeurig agt geven of door den schoolmeester alle vereyschte
neerstigheyt wert aangewent dat de jeugt in hare dagelijxe lessen langs hoe meer mag vorde-
ren en toenemen.

Ten vijfden. De tijdt tot de visiten van kerk en school zullen de krankbesoekers tijdig hare
subalterne hoofden om een vaartuyg met behoorlijke scheppers versien beleeft versoeken,
en ’tzelve hebbende bekomen, de visitens op de christendorpen onder het resort van haar
respective subaltern hooft bescheyden, neerstig afleggen, en dat alle maanden precys, sonder
de schoolmeesters in ’t minste van hare comste te preadverteren.

Ten sesden. Zoo haast op de dorpen zijn aangekomen, zullen sig aanstonts na de school
(de son nog niet ondergegaan zijnde) begeven, en aldaar zeer scherp en naauwkeurig agt
nemen, zoo op des schoolmeesters comportement alsmede gerequireerde vlijt in ’t waarne-
men van zijn schoole, zullende alsdan sij krankbesoekers de scholieren selfs examineren van
den meeste tot de minste, derselver schrijven naauwkeurig beoogen, de rollen der leerlingen
nasien, ofte met het getal der presenten zijn overeenkomende.

Ten sevenden. Zullen te besorgen hebben dat de schoolmeester een nette rolle der lede-
maten, zoo der afgestorven als die nog in ’t leven zijn, mitsgaders die jongst op hare belijde-
nisse tot ledematen zijn aangenomen, onder haar houden en voorsigtig bewaren, om daar-
mede de Eerw. predikanten tijdt en stant zulx vereysschende, te gerieven en te konnen die-
nen.

Ten agsten. Wanneer de visiten zullen hebben afgelegt, zullen gehouden zijn zoo spoedig
als het doenlijk is een accuraat en net affschrift harer bevinding en verrigting, item, hoeveel
jonge kinderen op yder christendorp te doopen zijn, aan de Eerw. kerkenraadt ter deser stede
hebben over te zenden.

Ten negenden. De ouders der kinderen in de christendorpen zullen door de krankbesoe-
kers op het vrundelijkste werden verzogt en aangesproken, te weten, die hare kinderen dage-
lijx niet ter school en senden, dat ze haren pligt omtrent voorschreven kinderen, als der-
zelver beste, gelieven te bewijsen, om alsoo in de gronden van onse christelijke godsdienst
des te beter onderwesen te werden.

Ten thienden. De krankbesoekers zullen niet vermogen enige scholieren van de school-
gang te ontslaan off speeldagen te geven zonder voorgedaane kennisse aan d’Eerw. predi-
kanten.

Ten elfden. Is het de krankbesoekers ook aanbevolen dat de avondtgebeden, volgens het
hedendaags gewoon gebruyk, des saturdaags en sondags ’s avonts met alle stigtinge werden
waargenomen, en de voornoemde bedestonden met hare tegenwoordigheyt zelfs bij te
wonen.

1550 Bij Valentijn staat hier . voorlezen, en ook voor de predikatin, het gebed voor de predikatie in de
week, en daarna het na-gebed in de week, gebruiken, en ten minsten.’.

567
