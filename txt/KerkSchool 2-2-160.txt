1 november 1724                                                               document 166

166. RAPPORT BETREFFENDE EEN VISITATIE VAN KERKEN EN SCHOLEN IN NOORD-
SULAWESI EN DE SANGIHE-TALAUD-ARCHIPEL DOOR DS. DOMINICUS SELL. Ternate, 1
november 1724.

NA, VOC 2029 B, fol. 143-166. Afschrift.

Rapport van de kerk- en schoolvisite op de Noorder eylanden en Celebes, gedaan door
d’ondergetekende predicant, werd (nadat hetselve is voorgelezen in kerkelijke vergade-
ring) opgedragen aan d’E. Agtb. Heer Jacob Cloek, Gouverneur en Directeur, benevens
den Raad in Molucco.

Saturdag den 24" juny 1724 ging ik van Ternaten des middags onder zeyl med de pan-
tsjallang de Bonnerotte.

Vrijdag den 30" dito lieten wij met het aanbreeken van den dag onse dreg vallen onder
het Tillautse eyland Lirong’ Kort daarna quamen de capiteyn lauwt en houcum van
Cabruang aan boord, aan welke ik versogt dat zij mogten komen met een bekwaam
vaartuyg om mij af te haele, tot welken eynde zij ook aanstonds vertrocken.

Des saturdags den 1 july quamen voorgemelte bobatos met een correcorre, met welke
ik des voor de middags omtrent 11 uuren vertrok en quam des agtermiddags op de
negorije Mangarang, dog vond daar geen schoolmeester, welke al voor omtrent een jaar
vertrocken was na Manado om van daar zijn tegoed hebbende gagie te haelen, waarom ik
selvs genootsaakt was op te schrijven de namen van de kinderen die stonden gedoopt te
werden en dergenen die trouwen wilden, latende door de bij mij hebbende leermeester
Pieter Hassang de dienst van kerk en school verrigten.

Sondag den 2" dito. Na het laten voorlesen van een Maleytse predicatie doopte ik 35
kinders en bevestigde 6 paar in den houwelijken staat. In de school waren 8 kinders, een
antwoorde op eenige weinige vraagjes van Aldegonde, een kon de thien geboden, ’t ge-
loof en benevens nog een ander ’t vader onse, een kon een weynigh schrijven, d’overige
leerden nog ’t A.B.C. Alhier waren 500 christenen.

Des agtermiddags voeren wij met een schepvaartuyg na de negorije Towadowale,
alwaar wij tegen den avond quamen, en opschreven de namen van de jonge kinders die
stonden gedoopt te werden alsook van diegeene welke wilde trouwen.

Maandag den 3" dito doopte ik 28 kinderen en trouwde 7 paren. In de school waren
mede 8 kinders, waarvan 4 konden alle gebeden, tien geboden en ’t geloof, d'andere 4
begonden eerst de letters te leeren, geen van alle konden nog lesen, nog schrijven.

Dingsdag den 4" dito haalde wij water. Woensdag den 5" dito des morgens, met het
aanbreken van den dag, ligtede wij ons anker en gingen onder zeyl. Vrijdag den 7" dito
na middernagt quamen wij voor Taboeccan ten anker.

Saturdag den 8 dito quam den zergeant commandant Gerrit Liebauts aan boord, met
welke ik na land ging en van hem beleefd wierd ontfangen. Des agtermiddags besogt ik
de school, waarin 39 kinders waren, waarvan weinige konden schrijven, de meeste kon-
den opseggen de antwoorde uyt de Weg na den hemel, Ichtitsaer, de helft begosten te
leesen uyt het Nieuwe Testament en eerste boek Mozis, d’anderen spelde en leerden ’t
A.B.C. Des avonds waren in ’t gebed, behalven de schooljongens, 100 menschen, de-
welke door de schoolmeester ondervraagd wierden en redelijk antwoordede op de vragies
die haar wierden voorgehouden; nodigde de ledematen tegens den volgenden dag aan de
tafel des Heeren.

2 Een ander afschrift in NA, VOC 8093 Ternate, fol. 154-178.
3 Het eiland Salibabu, met de hoofdplaats Lirung. Zie ook hiervoor, doc. 130 en 132.
24 Genesis.

146
