1621                                                                                                           document 21

zijnde, soo derven sij seer stoutelijck op den verwonnen man houwen ende kerven, ghelijck
ghemeenlijck der blooden aert is.

Sijn oock seer bot ende onleersaem van aert, want men bevint niets onder haer van
eenighe fraye hantwercken ofte konstighe dinghen als alleenlijck het weven van eenighe
kleetghens (een fatsoen van sacken die onder en boven open zijn) die de vrouwen om ’t lijf
draghen ende die seer slechtelijck ghemaeckt. Andersins en gheloove ick niet datter een
landt ofte plaetse is ter (9) werrelt daer minder yets ghemaeckt wert. Oock en hebben sij
gantsch ghenen lust, gheneghentheyt, ofte ’t begryp van yets te leeren, sulcx dat soo wan-
neer haer yet frays ofte curieus wert ghetoont, ofte yet sonderlinghs gheleert ofte vertelt, ’tsij
dan politicg, historisch, mechanycq, ofte hoe het oock wesen mach, sij nauwelijcx de pijne
waert en achten om ternauwernoot haer ooghen eens daerop te slaen.

Ende ghelijck hierinne, soo sijn sij oock meest in religions saecken. Sij en hebben gantsch
ghene tijtreeckeninghe, ofte en weten niets te seggen van voorighen tijden anders als haer
den Nito diets maeckt, ’twelck soo heel wonder niet is vermidts sij gantsch ghene
schriftelijcke letteren ofte characteren en hebben om yets te beteeckenen, ghelijck wel de
Arabijnen, Chinesen, Javanen, Maleyen, ende andere Orintsche natin doen. Hares herten
strecken al meest nae visscherijen ende coubons'’ ofte tuynen, daer sij meest den gheheelen
tijt in leggen en wroeten, ende daeruyt soo leven sij meest. Want gantsch gheen trafycke bij
haer en wert bevonden als van de naghelen, waeromme oock meest alle seer armelijck ende
sober ghestelt zijn. Sij hebben seer slechte huysinghen ende weten haer seer armelijck te
behelpen, soo in eten als in drincken, jae soo soberlijck dat het dickwils te verwonderen is
waerbij sij het leven behouden, nochtans sijn door den bandt redelicke lijvighe ende
welghestelde luyden van lichaem, tamelijck sterck ende dispoost, maer ghelijck boven
gheseyt is, seer kleyn ende vreesachtich van herten.

De liefde ende affectie tusschen man ende vrouw dunckt mij dat heel kleyn is, maer sij
draghen hare kinderen in ’t ghemeen een sonderlinghe gheneghentheyt ende liefde toe, jae
voeden die soo verdorven op, dat veeleer slaghen van haer souden verdraghen (ghelijck wel
ghesien hebbe), als dat sij se eenen slach souden gheven.

Boven ’tghene gheseyt is, soo bespeurt men noch in haer een groote prophaniteyt ende
irreligieusheyt van naturen, jae soo, dat se van hare duyvelen gantsch gheen werck en
souden maecken om die te dienen, ten waer sij soo seer van die wierden gheplaecht ende
voorts wijsgemaect dat alle ’t quaet dat haer overkome van haer is hercommende (als boven
gheseyt is). Ick en wil niet seggen dat men veel goets moet verwachten van ’s menschen
(10) nature, die heel verdorven is, maer nochtans in alle heydensche volckeren en speurt en
bevint men sulcke prophaniteyt niet als wel in de Amboinesen, waerbij oock komt dat de
duyvelen die sij dienen haer uyt het hooft steecken al wat sij van ons ofte andere souden
moghen hooren ’tghene de religie ofte godsdiensticheyt soude moghen betreffen.

Ende dat sij in ’t ghenerael op het kortste ghesproocken van der Amboinesen heydensche
superstitin, van hare nature ofte aert, gheneghentheyt, huyshoudinghe, etc.

Sal nu voortgaen om te komen tot het principaelste ooghenmerck ende spreecken van de
hoope der reformatie ende beternisse die tot noch toe ghegheven is, ofte naer teghenwoor-
dighe apparentie voortaen in haer soude moghen ghegheven werden.

Ick hebbe in den beginne gheseyt datter eenighe Amboinesen sijn onder de ghehoorsaem-
heyt van het Kasteel sorterende die noch gheheel heydensch zijn (dat is den naem van
Christen noch niet en hebben beleden) ende andere heel moors. Van dese beyden soorten
en sal ick hier niet veel spreecken, als wesende nae menschelijck oordeel meest buyten
hoope ende apparentie. De heydenen, omdat neffens haren superstitieusen bedorven aert
(daervan ghesproocken hebbe) in haer niet en kan bespeuren eenighe leersaemheyt, eenighe

187 Kebun (Mal): tuin, akker.
54
