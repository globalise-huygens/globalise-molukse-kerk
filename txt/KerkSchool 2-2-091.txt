document 130                                                               z.d. begin 1706)

van zijn regeringe daarop behoorde toe te leggen dat er een goede ordre beraamt wiert,
opdat d'onderdanen haar in ’t vervolgh daarna souden connen schicken. Hij antwoorde
dat tot nog toe zig op zijn bobatos verlaten hadde, edog nu siende dat alles vervallen was
en zij daarop geen reflectie namen, was van voornemens om nu selfs hand aan ’t werck te
slaan en alles wederom op te regten. En waarlijk ik kon ook sien dat het sedert mijn
eerste vertreck hier veel verandert was. De negorije begon een ander gedaante te krijgen,
daar was ordre gegeven om de huysen in ’t bosch te laten verbranden en in de negorij te
komen woonen, alwaar nu veele al waren aangekomen. ’t School was nu vermeerdert tot
50 jongens en ’t stont nog tot 100 vermeerdert te werden. De ouders der onegte kinderen,
die voordesen niet hadden willen trouwen, waren nu ook geresolveert om te samen te
trouwen, gelijk als ik ook des anderen daags, zijnde den 20 october, 20 paar in den
huwelijken staat bevestigde en doopte haare kinderen welke uyt 50 bestonden. ’s Avonds
dienselfden dito vertrok ik weer hier vandaan, na Tagulanda, en quam des anderen daags
’s avonts daar aan.

Tagulanda op mijn wedercomst
Den 22 october. Ik doopte hier in ’t avondgebet nog 14 kinderen en bevestigde nog 3
paar in den huwelijken staat.

Donderdaags ’s morgens den 24" ondernam ik om na de Menado te vertrecken, dog
door de harde Z.W. wind moesten wij wederom keeren. Ik wagtede tot saturdaags, als
wanneer wij wederom in zee staken. Wij liepen op ’t eyland Bara aan, omdat wij ’t door
de harde winde en felle stroomen in zee niet konden houden. Drie dagen bleven wij om
die oorsaak daar leggen, totdat wij eyndelijk onse reyse voortsettede met veel suckelen
op de Manado arriveerde, zijnde donderdag den 28" october.'7

Manado op mijne wedercomst

Den 28 october. Hier comende had ik het ongeluck dat het jagtje de Harderin nog ee-
nige dagen tevooren hier vandaan na Ternaten was vertrocken, weshalven ik hier moest
vertoeven na ’t een of ander vaartuygh dat bequaam was om mij na Ternaten te brengen.
Ondertusschen nam ik nog waar wat hier te verrigten was.

Des sondaags den 1 november doopte ik na gedane predicatie nog 11 kinderen.

Des woensdaags den 4" november examineerde ik 15 bejaarde, waaronder maar 3
manspersoonen, want hadden mij versogt om christen te mogen werden. Nadat ik haar
redelijk in kennisse na den staat van dit eenvoudig Christendom bevonden hadde, en haar
vermaand hadde tot een heyligen wandel en godsaligheyt, beloofde ik haar naast-
komende sondag te sullen dopen. Des sondaags den 8 predikte ik ’s morgens voor ’t
garnisoentje alhier en ’s middags in ’t Maleyts voor de Inlanders. Dit gedaan zijnde,
doopte ik voornoemde bejaarde en bevestigde 24 paar in den huwelijken staat, waartoe
zij door mijn ernstige bestraffinge en vermaninge aangeset waren geworden.

De bobatos van dese christen negorij vroeg ik nu of haar in staat bevonden om de arme
vrouw alhier'’ selfs te onderhouden. Zij antwoorden dat zij mijn voorstel met mal-
kanderen overwogen hadden, dog geen middel hadden kunnen uytvinden als alleenlijk
dat sij dese vrouw van de verbeurde boetens wat tot haar onderhout soude kunnen geven.
Ik vroeg haar off zij geen ander bequamer middel bij der hant hadde, want ik oordeelde
het gants onbetamelijk dat zo een vrouw na de boetens van misdadigen soude moeten
wagten om te moeten leven. Zij antwoorden mij van neen, weshalven ik dese vrouw
belooft hebbe dat zij haar armpenningen als voor zoude genieten.

107 Deze datum en alle volgende zijn weer correct.
108 Vgl. het eerste deel van dit verslag, sub 8 juli.

771
