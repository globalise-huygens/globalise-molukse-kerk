z.d. (april 1735)                                                                                        document 190

morgen begaf ik mij na het school en vond daar 8 kinderen, die de gebeeden latende
opzeggen, waarvan er 4 die wisten en d'andere 4 begonden te spelden.

In het avondgebed wierden er 22 kinderen gedoopt en vier paar door egt verbonden.
En vermits de koning sig in den huwelijken staat wilde begeven, was ik genootsaakt daar
tot den volgenden dag te blijven. Dien avond gaf ik den koning kennis van ’tgeene
waarover den meester tegen mij geklaagt hadde, maar de koning hielt zig of hij hiervan
niet en wist. Egter versogt ik de koning hierin boven alle dingen sorge te dragen, dat de
christenen niet al te gemeen met de mooren omgingen, ten eynde ’t Christendom daar
niet geheel en al verbastert wierde, 'tgeen den koning beloofde te sullen doen.

Vrijdag den 19 wierde den koning en nog 4 andere in den huwelijken staat bevestigt.
Ik haar des Heeren zeegen toewenschende vertrok van daar om 11 uuren, de koning mij
aan strand uytgeleyde doende na

Calonga

alwaar ik om drie uuren ’s agtermiddags aanquam en van de meester en bobatos gereci-
pieerd wierde. Begaf mij de fakto na de school en sag daar 45 kinderen, die examinee-
rende in allen deelen beter in staat bevond dan op alle andere negorijen. Liet door de
marinje bekent maken dat de christenen hare kinderen in het avondgebed ten doop zoude
brengen. Thuys komende vernamen de ijver der christenen, waarop de meester ant-
woorde dat die hier ijveriger waaren dan op d'andere negorijen. Tegens 5 uuren quamen
er bij de 200 christenen in de kerk, waarheen ik mij vervoegde, en doopte dien avond 80
kinderen en trouwde er 6 paar, welke ceremonie met het gebed besloten wierde. Tehuys
gekomen zijnde versogt de meester, Abraham Caltjes, mij hem bij den E. Agtb. raad te
willen voordragen om verhoging van gagie, vermits zijn tijd den 9" december 1733 g’ex-
pireerd was, gelijk bij sijn acte die hij mij vertoonde bleek, waarvan ik hem versekerde.
Ook versogten d’marinje ontslagen te worden, vermits hij al hooge jaren quam te berey-
ken, ’tgeen ik hem toestond, en op het versoek van de meester en goegoegoe d’soon Hen-
drik Bawolang als marinje aanstelde en ’t maandgeld daartoe staande toeseyde, onder
approbatie.

Saturdag den 20. Voor de middag wierden er 65 kinderen gedoopt en 7 paar ge-
trouwt, welke plegtigheeden met het gebed besloten wierden, en haar des Heeren zeegen
toegewenst. Tehuys komende, gaf mij de meester de roll over, en bevond dat er 145
kinderen gedoopt en 13 paar door egt verbonden, ’t getal der christenen was 560. Vertrok
van daar, nadat ik de goegoegoe en de meester d’opsigt van kerk en school aanbevoolen
had, om twee uuren ’s namiddags en quam om 3 uuren op Taroene, waarvan ik de koning
kennis gaf en versogt meteen ten spoedigsten een vaartuyg om na Manganitoe te gaan.

Taroene

Sondag den 21 liet ik de dienst door de meester verrigten, deelde het avondmaal uyt aan
al de meesters, die ik daar had laten doen komen vermits ik daar uytdeeling van boeken
deed. Doen wierden er dertig kinderen gedoopt en 6 paar in den huwelijken staat beves-
tigt.

Maandag den 22" begaf ik mij ’s morgens na de school, vond er 18, welke, vermits
d’ouders haar gemeenlijk in de thuynen lieten arbeyden, weynig van de beginselen
wisten, en of de meester hierover bij de koning klagtig viel, konde egter daarin geen ver-
betering zien. ’s Avonds ’t gebed zijnde, begaf ik mij na de kerk en sag er 23 bejaarde
persoonen, waarvan er weynige ’t vader ons perfect wisten, veelmin iets anders, welke ik
haar bestrafte over hare onwetendheyd en nalatigheyd, niet alleen om haarzelven te laten
onderwijsen, maar dat zij hare kinderen uyt de school hielden, haar vermanende dat zij in

242
